<!DOCTYPE html>
<html>
<title>GIANNIS ANTETOKOUMPO</title>
<link rel="stylesheet" href="css/style.css" />
</head>
<body>
<div>
<header>
	<h1>Giannis Antetokoumpo</h1>
	<nav>
	<h2> <a href="Arxikh.html">Αρχική </a> | <a href="Biografiko.html">Bιογραφικο </a> | <a href="kariera.html">Καριέρα </a> | <a href="titloi.html">Τίτλοι</a> | <a href="aboat me.html">Aboat me </a> |  <a href="epoikoinwnia.html">Eποικοινωνία</a></h2>
	</nav>
<img alt="" src="giannis ante.jpeg" width="500px" height="300"/>
<p class="thomas">Γεννήθηκε στον δήμο Ζωγράφου Αττικής στις 6 Δεκεμβρίου 1994 και είναι παιδί μεταναστών από το Λάγος της Νιγηρίας, του Τσαρλς και της Βερόνικα Αντετοκούνμπο, οι οποίοι εγκαταστάθηκαν στην Ελλάδα το 1991. Ο μεγαλύτερος αδερφός του, Φράνσις, παρέμεινε πίσω στο Λάγος με τον παππού και τη γιαγιά τους.Οι γονείς του απέκτησαν άλλους τρεις γιους στην Ελλάδα, τον Θανάση, τον Κώστα και τον Αλέξη. Ο πατέρας του Αντετοκούνμπο ήταν πρώην επαγγελματίας ποδοσφαιριστής στη Νιγηρία, ενώ η μητέρα του αθλήτρια του άλματος εις ύψος. Όλα τα παιδιά της οικογένειας που γεννήθηκαν στην Ελλάδα πήραν ένα ελληνικό κι ένα νιγηριανό όνομα. Το νιγηριανό όνομα του Γιάννη είναι «Ούγκο» Αν και εκείνος με τα τρία αδέλφια του γεννηθήκαν και μεγάλωσαν στην Ελλάδα, δεν απέκτησαν αυτόματα το δικαίωμα της ελληνικής ιθαγένειας. Έως την ηλικία των 18 ετών, ο Αντετοκούνμπο δεν είχε επίσημα έγγραφα και δεν ήταν πολίτης ούτε της Ελλάδας ούτε της Νιγηρίας.Μεγάλωσε στη συνοικία των Σεπολίων. Οι συνθήκες διαβίωσης της οικογένειας ήταν δύσκολες, καθώς οι γονείς του δυσκολεύονταν να βρουν εργασία και έτσι εκείνος μαζί με τον μεγαλύτερο αδερφό του, Θανάση έβγαζαν τα προς το ζην πουλώντας γυαλιά ηλίου, τσάντες και ρολόγια στις υπαίθριες αγορές.</p>

<p class="thomas">Ξεκίνησε να ασχολείται με το μπάσκετ το 2007 και έως το 2009 έπαιζε πλέον επαγγελματικά για την ομάδα εφήβων του Φιλαθλητικού, και ο λόγος ήταν ο αδελφός του Θανάσης που είχε αφήσει το ποδόσφαιρο και ξεκίνησε το μπάσκετ και χάρη σε εκείνον ο Γιάννης ξεκίνησε το μπάσκετ.Μάλιστα σε μια συνέντευξη του είχε πει πως: "Ήθελα να γίνω ποδοσφαιριστής σαν τον πατέρα μου και ο Θανάσης ήταν ο λόγος που ξεκίνησα να παίζω μπάσκετ" είναι τα λόγια του. Ο αδερφός τους, Φράνσις πίσω στη Νιγηρία έγινε επαγγελματίας ποδοσφαιριστής. Έχει αναφερθεί πως ο Γιάννης είναι υποστηρικτής του Ολυμπιακού Πειραιώς.</p>

<p class="thomas">Επιλέχθηκε στο νούμερο 15 του NBA Ντραφτ στις 27 Ιουνίου του 2013 από τους Μιλγουόκι Μπακς. Ο ίδιος πανηγύρισε μαζί με τον αδερφό του, Θανάση κρατώντας την ελληνική σημαία και καταλαμβάνοντας την υψηλότερη θέση σε ντραφτ για Έλληνα παίκτη του NBA έως τότε (ο Πρέντραγκ Στογιάκοβιτς στη θέση 14 το 1996 ήταν παίκτης της εθνικής Σερβίας και είχε διπλή υπηκοότητα, ενώ ο Γιώργος Παπαγιάννης επιλέχτηκε στο νούμερο 13 το 2016). Οι αρμόδιες υπηρεσίες της ελληνικής κυβέρνησης του έδωσαν έγγραφα ελληνικής υπηκοότητας επίσημα στις 9 Μαΐου του 2013.</p>
</header>
<div/>
</body>
</html>